# 6 Retrospettiva

## 6.1 Scrum
Lo sviluppo del progetto tramite *Scrum* descritto al capitolo "01-process" è riuscito effettivamente a diminuire drasticamente il tempo perso al di fuori dell'implementazione, regolando e gestendo efficientemente i *meeting* previsti dallo stesso modello.

In particolare i *meeting* di inizio e fine sprint si sono rivelati molto utili nella definizione e stima del lavororimanente, creando di fatto consapevolezza nel team sulla necessità di accelerare preventivamente nello sviluppo per non trovarsi con l'acqua alla gola verso fine *sprint* e all'avvicinarsi della *deadline*.

Gli *standup meeting* non sono stati ufficialmente svolti: il team ha mantenuto un contatto quasi continuativo durante tutto il processo di sviluppo, di fatto nullificando l'importanza di questi.
Anche quando non abbiamo avuto modo di confrontarci in *live* (di solito tramite Microsoft Teams) siamo riusciti a tenerci aggiornati sullo stato dei lavori in modo efficace, sfruttando strumenti di messaggistica istantanea (ad esempio tramite Whatsapp).

## 6.2 Test Driven Development
L'intento iniziale del *team* era quello di adottare un approccio stretto del *TDD*: questo inizialmente è successo per tutti i componenti, purtroppo però non possiamo affermare di averlo rispettato a pieno, in quanto, in certe occasioni, si è preferito un approccio tradizionale di sviluppo e *testing*, anche solo per un discorso di difficoltà nella scrittura dei *test* senza un'implementazione di riferimento.

## 6.3 GitHub Projects
Lo strumento *Projects* di *GitHub* è stato, in una prima fase dello sviluppo, utilizzato e sfruttato per tenere traccia dell'avanzamento dei *task*.
Presto tale strumento è diventato un *overhead* ridondante che non offriva alcun vantaggio: di fatto la frase che si ripeteva era: "Mi son dimenticato di aggiornare Projects". Quando ci siamo accorti che nessuno beneficiava dei vantaggi offerti da questo strumento, abbiamo deciso di sospenderne l'utilizzo.
Di fatto i vantaggi che voleva offrirci li abbiamo comunque ritrovati negli *sprint backlog*, dove tenavamo traccia dello stato dei *task* in termini di "lavoro mancante".

## 6.4 Riduzione del team
Purtroppo un membro del gruppo ha lentamente abbandonato lo sviluppo del progetto, lasciandoci 2-3 settimane prima della consegna. Nella relazione non è presente la descrizione della sua parte di codice e non possiamo nemmeno garantire sulla qualità di quanto sviluppato, ma siamo comunque stati in grado di creare un sistema totalmente funzionante che rispettasse tutti i requisiti.